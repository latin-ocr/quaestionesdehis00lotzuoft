—50—

hebdomades Babyloniorum quasi mediae erant inter lunares
et sabbaticas.

Hebdomadem lunarem primam et secundam et tertiam
uniuscujusque mensis iis diebus finiri necesse est, quibus
luna aut plena aut dimidiata (crescens aut decrescens) con-
spicitur, h. e. die septimo, X1V⁰‚ ΧΧΙο vel XX11⁰‚ quartam
autem pridie novae lunae. Itaque prima quidem incipit a
nova luna, qua mensis initium constituitur, ceteri autem tres
una cum ceteris insignibus lunae formis incipere non pos-
sunt, quia luna plena non quarto decimo sed tertio decimo
die post novam lunam apparet, nisi forte aut pro nova luna

coitum lunae et solis (quem hodie novam lunam appellant —- ’

astronomiseher Neumond) substituis„ ut dies quo luna et sol
coeunt (non is, quo luna nova apparet) mensis hebdomadis-
que primus ac dies lunae plenae quintus decimus mensis dies
sit, aut primam mensis hebdomadem sex dierum, alteram
et tertiam septenum, quartam novem aut decem esse placet.
Sed neque hoc neque illud ulli populo placuisse verisimile,
Babyloniis neutrum placuisse certum est, qui primum mensis
diem numerabant eum⁷ quo lunam novam essent visuri, et
quibus ut prima hebdomas ita altera septem dierum erat.
Hae igitur duae hebdomades vere lunares possunt dici, quum
tertia eorum mensium, quorum inter lunam plenam et dim-i-
diatam octo dies erant interpositi, et omnium mensium quarta
lunaribus hebdomadibus dispares, neglectis lunae formis, solis
sabbatis post senos dies revertentibus constitutae fuerint.

Satis probabile est, hebdomades illas babylonicas ex lu-
naribus esse ortaS, et ejus rei causa non videtur nisi sabba—
torum natura fuisse, quae, quoad intra mensis fines fieri -
posset, septimo quoque die reverti quam a lunae luminum
varietate pendere Babylonii maluerint.

Jam nobis offertur quaestio, qua re adducti Baby-
lonii illa sabbata instituerint.

