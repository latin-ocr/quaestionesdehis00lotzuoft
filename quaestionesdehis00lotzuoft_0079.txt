Caput Ι.

 

Accedimus nuno ad alteram propositi partem investigaturi,
num apud Israelitas sabbatorum observatio diversis tem—
poribus fuerit diversa, an inde a Mosis aetate eadem semper
fuerit aut modo paulum aliqua ex parte mutata sit. Atque
‘tria hujus libri erunt capita, quum controversia sit, primum
quos dies illi habuerint sabbata, deinde quo modo celebra-
verint, postremo quam eausam crediderint sabbatis otiandi.

Primum quaeritur, utrum inde a Mosis aetate Israelitae
septimum quemque diem sabbatum habuerint, mensium ordine
in hac re neglecto, an proximis post illum saeculis iisdem
semper mensium diebus illis sabbata fuerint sicut Babyloniis,
a quibus sabbata primo inventa esse existimamus. Atque
quum Babylonios sabbata semper septimo, XIV0, XX1⁰‚
XXVIII⁰ mensis diebus egisse viderimus, ab iisque creda-
mus Israelitas sabbata accepisse, quaerendum est nobis, num
ante Mosen aut eo Israelitarum duce illa sabbatorum dispo-
sitio mutata sit, an prioribus post Mosen saeculis Israelitae
morem babylonicum tenuerint. Illud multo verisimilius, paene
dixerim certum duco. Nam quum nemo adhuc dubitaverit,
certe posteriore tempore Israelitas septimum quemque diem
sabbatum habuisse, in libris autem eorum mutatae sabbato-
rum dispositionis nulla exstet memoria, neque post Mosen
tempus fuisse videatur, quo ejusmodi mutatio commode
potuerit fieri, Mosis aetate eam aut antea factam esse judi-
candum est.

Nec quisquam id in dubium vocaret, nisi complures essent

