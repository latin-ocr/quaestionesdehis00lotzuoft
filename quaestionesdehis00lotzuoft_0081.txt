,73-

(ἰὰ quod ex locis supra commemoratis fortasse jure colligitur)
dies novae lunae ac sabbata celebrata sint, profici statuendo
sabbata semper eosdem mensium dies fuisse. Atque se-
quitur, ut nihil iidem illi loci doceant de sabbatorum dispo-
sitione. Ceterum non difficile foret causam invenire, cur
v sabbata et dies novae lunae similiter ab Israelitis acta sint.
Quum enim sabbatis et diebus novae lunae sacrificia quoti-
dianis majora communia fuerint (nisi forte quis contendat, hoc
quoque post exsilium demum imperatum esse, de qua re dis-
putandi hic non est locus), non mirum est, si eadem aut
simili ratione a populo celebrata sint. Verumtamen licet
etiam putare, idcirco tantum dies novae lunae et sabbata
saepius conjuncte memorari, quia utriusque generis dies festi
omnibus mensibus, cetera sollemnia semel tantum per annum
fiebant ¹. Atque Amosianum quidem illud probat, Amosi
aetate etiam die novae lunae homines negotiis religiose ab-
stinuisse, sed eo non cogimur putare, omnes lunae novae
dies simili, modo ac sabbata actos esse, verum licet credere,
Amnsi illud ad solam septimi mensis, h. e. mensis sabbafici,
novam lunam spectare, quem diem etiam lex Pentateuchi otio
sabbatico distingui jubet, et prophetam tantummodo propter
parallelismum poeticum hunc diem, rarius sane mercatores
avaros impedientem, memorasse.

Ceterum animadvertendum est, ut in antiquissimis libris,
ita in recentioribus sabbata et novae lunae dies reperiri con-
juncta, ergo falso suspicari quosdam, vetustioris libri eam rem
esse signum. '

Quibus rebus expositis probavisse mihi videor, post
Mosen Israelitas semper septimum quemque diem sabbatum
habuisse. Qui factum sit, ut ordo antiquus a Babyloniis

 

1) Ne quis putet, sabbatis quoque commercium et laborem ob eam
causam intermissum esse, quod sacrificia et sollemnitas eorum dierum
illis locum non praebuerint: quod nomine nm& et sabbatorum babylonio-
rum natura prohibetur. Satis autem probabile est, Israelitas diebus
novae lunae commercio aliisque operibus se abstinere non fuisse coeptu-
ros nisi sabbatorum antea institutorum exemplo adductos.

