..65-

luminibus, sed certo dierum numero definire voluerunt: ne-
que id potuit offendere, si, ut nosmet sentimus, dies hebdo-
madum lunarium primi vel extremi non erant dies fest-i dicati
erae cultui, cui mutatus hebdomadum ordo et dierum heb-
domadum extremorum festorum a lunae luminibus discessus
officerent.

Itaque hebdomades sabbaticas non ad similitudinem
lunarium sic instituerunt, ut quaternae hebdomades, qua-
rum aliquae octo dierum essent, singulos menses complerent,
quippe quum post senos dies laboris sabbatum, ideoque
septenum dierum hebdomades desiderarent: sed, ut et cum
unoquoque mense hebdomas inciperet et hebdomades fere
lunae formis distinguerentur, unum vel duo dies post qua-
ternas hebdomades quasi intercalando hebdomadum cum
lunae ambitu concordiam restituerunt. Ceterum hebdomades
tali modo mutatae cum lunae varietate eximie eo congrue-
bant, quod quum ipsae fere quatuor lunae formis, tum dies
inter quartam mensis prioris et primam insequentis mensis
interjecti interlunio (luna obscura) distincti erant.

Ita existimo factum esse, ut singulorum mensium dies
septimus etc. quieti destinarentur. Hoc autem modo si res
progressa est, non potuit fieri, quin omnium civium esse
videretur illis diebus otiari, atque etiam servis otium concedere
fas putaretur.

Sed haec res incerta sit, illud dubium non est, Baby· ’
, Ionios, senum dierum laboribus absolutis, septimum quemque

diem quieti dare bonum ac justum existimasse. Quod etiam
fabulae Nimrodi, famosissimi illius hero'i's, res gestas narrantis
testimonio probatur. Nimrodo enim in elysium proficiscenti
XII kasbu iter est faciendum. Atque quum ex regum assy-
riorum annalibus noverimus, duo kasbu unius diei iter fuisse,
videmus, sex dies illum dici in migrando consumpsisse, sep-
timo cepisse elysii quietem ¹.

 

1) Mirum quoque, quod Babylonii narrant, diluvium sex dierum et
septem noctium fuisse, septimo die rediisse serenitatem et tranquillitatem.
Lotz. historia. sabbati. 5

