-- 1104 —-

appellari potuerunt, quo cognoscerentur Jehovae cultores ab
ipso sancte vivere docti. Illo loco pergitur (Exod. 31, 15—17):
Sex diebus negotium facitor, sed septimo die sab-
batum, dies feriandi festus, sacrum Jehovae.
Quicumque negotium fecerit sabbato, moritor. Et
filii Israelis sabbatum servanto, ut servetur sab·
batum apud stirpes eorum foedus aeternum. Inter
me et filios Israelis signum est in aeternum, nam
sex diebus Jehova fecit coelum et terram et sep-
timo desiit · et (respiravit) requievit. ,Incertum est,
utrum haec verba in libro sanctitatis fuerint, an ab eo, qui
pentateuchum in eam, quam nunc habemus, formam redegit,
vel ab alio ante eum sive post eum huic legi adjecta sint.
Versus 15 a scriptore libri elohistici (A, PC) videtur scriptus
esse, 16 et 17 autem ejus certe non sunt, quum vocabulum
&2:³³ „respiraviffl de Deo dictum a consuetudine sermonis
ejus discrepet, neque satis credibile sit, id posteriore tempore
insertum esse. Immo memoriam affert loci Exod. 23, 12 in
libro foederis, atque id ipsum videtui· documentum esse aetatis
non ita serae. Itaque existimo, hos versus in librum sancti-
tatis insertos esse antequam is in librum elohisticum (A, PC)
receptus sit.

Quamquam credibile est, eum, qui sabbatum signum foe·-
deris J ehovae cum Israelitis facti vocat, idem ad memoriam
quietis Dei post mundum creatum captae servandam institu-
tum existimasse, quum Israelitae otiando sabbatis exemplum
divinum imitantes Dei cultores se praeberent ‚ tamen, ut
opinor, neminem fugiet, parum esse verisimile, rationem otii
sabbatici ex narratione mundi hebdomadis spatio confecti
petitam primo esse propositam lege, qua sabbatum tamquam
signum populi a Deo electi imperatur. Immo probabile est,
ex alia lege sabbatica, hanc otii imperati rationem praecipuam
vel solam proponente, eam in hanc legem tamquam addita-
mentum paene superfluum esse translatam. Itaque, quum
praeter Exod. 31, 17 versus Exod. 20, 11 solus illam rationem
exhibeat, is prius scriptus existimandus est quam ille. Nulla

