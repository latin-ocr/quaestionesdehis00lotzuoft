-38-

Nunc videamus, possitne cognosci, num certus (primus
aut ultimus) dies hebdomadis lunaris fuerit sabbatum. Una
tantum ad hanc quaestionem ex tabulis assyriis adhuc notis
pertinet, ea quae IV R 32. 33 exscripta est. Est octava ex
serie tabularum, quae fastos assyrios continebant.‘ Ipsa
exhibet fastos mensis intercalaris Eluli alterius ¹. Totam literis
latinis transcriptam et in linguam latinam versam hic juvat
proponere:

 

1) Constat Babylonios mensibus lunaribus synodicis et annis solari-
bus usos esse. Singulorum mensium lunarium sunt exacti numeri XXIX
dierum XII horarum XLIV sexagesimarum: in communem vitae usum
his mensibus alternis XXIX aut XXX (— interdum rationis consolidan-
dae causa duo menses continuos tricenum dierum statui necesse fuit -)
dies tribui oportuit. Itaque XII mensium lunarium spatium circiter X
diebus XXI horis brevius est quam annus solaris, ad quem defectum ex-
plendum interdum tertius decimus mensis anno adjiciendus erat. Atque
quum Babylonii lunae motus tam accurate observarint, ut ejus defectio-
nes praedicere potuerint; quum mensis synodici et periodici spatia vix
minus bene quam nostri astrologi noverint3 quum annum solarem circiter
CCCLXV dierum et sex horarum esse sciverint et aequinoctia diligenter
servarint: non dubito, quin certa et circumspecta ratione mensem illum
intercalaverint. Probabile videtur, eos periodo Metonis, quam vocamus,
undeviginti annorum usos esse, qua nulla magis est ad hanc rem idonea.
Undeviginti anni solares CCXXXV mensibus lunaribus synodicis pares
sunt, ergo hoc temporis spatio septem menses sunt intercalandi. Mensem
intercalarem Babylonii non semper post eundem anni mensem posuerunt
sicut Athenienses, apud quos anno intercalari semper Posideonom mensem
alter Posideon sequebatur, sed modo post sextum anni mensem ( millu),
modo post duodecimum collocabant. Post sextum positum »wazu alte-
rum“, post duodecimum collocatum „aer mak(‘?)ru ἔα Αάἅνα“ vocabant.
(-— Nisano altero Babylonii nusquam usi esse videntur, quamquam 111 R
56 Nr. 5 legimus ανᾷα Nisam II ραη ma. —)

