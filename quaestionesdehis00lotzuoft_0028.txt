—20—

reperitur. Quod his efficitur argumentis: Sint illa nomina
dierum a planetis· ducta priscae vetustatis. Ecquae fuit causa,
quare dies Saturni prae ceteris insignis haberetur? Num
Saturnus ut deus supremus cultus est? Cur igitur Hebraei
Saturni diem ceteris praetulerint? Quibus sic occurritur: etsi
non omnino nobilissimus Saturni dies habitus est, certe dies
otii facile potuit fieri, quum Saturnus aetatis aureae, laboris
molestia vacantis, rex fuisse diceretur. At. ista Graecorum
et Romanorum fabula neque apud gentes Semifflcas, ubi He-
braeorum institutorum radices potissimum sunt quaerendae,
reperitur, neque apud Aegyptios, qui Hebraeis certe propin-
quiores sunt quam Indogermani.

Praeterea neque Κρόνος Graecorum neque Saturnus Ro-
manorum principio cum planeta posterius hoc nomine appel-
lato ullo fuit vinculo conjunctus. Planetae enim a Graecis
primo φωσφόρος (ἕσπερος) = ῼ, στίλβων = ζῤ, πυρόειςε (5,
φαέθων z Q, φαίνων = b nominabantur: postero demum
tempore, postquam Plato¹ semel Mercurii planetam τὸν ἱερὸν
Ἑρμοῦ λεγόμενον dixerat, apud Aristotelem² primum ceteri
planetae deorum nominibus nuncupati inveniuntur, inde ea
nomina communem in usum venerunt 3. Atque priusquam
Saturni (Κρόνου) nomen planeta septimus accepit, nulla pro-
fecto cum eo aetatis praeteritae felicioris memoria fuit con-
juncta. Quinimo etiam posteriore tempore semper habitus
est sidus tristissimum, ideoque dies ejus ad servandam aeta-
tis aureae recordationem minime aptus fuit.

Ferd. B a ur Saturnum planetam censuit idcirco otii stellam
fuisse7 quod is inter planetas longissime distans a terra sideribus
certis locis infixis vel coelo ipsi esset proximus ac medius
inter fines rerum motu perpetuo agitatarum et rerum immo-
bilium in aeterna tranquillitate permanentium, quam ob rem
apud eum quasi aditus esset arcis coelestis, At haec Bauri
potius sententia esse videtur quam populorum antiquorum,

 

1) Timaeus pag. 319 ed. Bip. 2) Metaph. XII 8.
3) Ε. c. apud Eratosthenem, Geminum.

