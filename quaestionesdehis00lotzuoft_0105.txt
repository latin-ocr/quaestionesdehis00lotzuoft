4-97—

ponunt. Ac minime putandum est, scriptorem Deuteronomii
hanc dixisse rationem, quia alteram non noverit: sed quod,
quum misericordia commotus verba „ut requiescat servus tuus
et ancilla tua sicut tu“, scripsisset, ut alibi ita hoc loco
adjecit cohortationem, ut servitutis Aegyptiacae memores
essent, unde ratio illa otii sabbatici, ut monumentum
esset liberationis, consequebatur ¹. Nobis sane altera ratio
multo gravior videtur, quia ad omnes homines spectat,
ea vero, quam Deuteronomium habet, ad Israelitas tantum
pertinet. Sed apud eos illam plus auctoritatis habuisse non
verisimile est, quibus res omnium gravissima erat, Jehovam
ipsorum esse deum⁷ ideoque liberationis populi servitute,
Aegyptiaca oppressi memoria majoris momenti videbatur,
quam mundi creati, et qui ne post Christum quidem statue-
runt, sabbata omnibus populis observanda esse 2. Israelitae,
qui septimi cujusque diei sanctitatem quiete Dei post mun-
dum sex diebus creatum effectam esse credebant, simul credi-
disse, sabbati observationem Dei decreto post ipsos ex Aegypto
egressos institutam esse, profecto non minus probabile est,
quam ‚quod simul Jehovam coeli et terrae effectorem crede-
bant et deos aliarum nationum vere deos esse existimabant,
quam multorum opinionem fuisse ex pluribus Vet. Testamenti
locis cognoscimus.

Enuntiationem Exod. 20, 11 sero in decalogum receptam
esse , etiam eo probari ajunt viri docti, quod ante exsilium
Babylonicum Israelitae Deum sex diebus fecisse mundum non
crediderint. Id qui ponunt, librum elohisticum (A sive Q)
post exsilium aut in exsilio scriptum esse contendunt.
Quam quidem rem hoc loco examinare longum est: sed ut
ita sit quemadmodum illi dicunt, tamen non cogimur credere,
res capite I Geneseos narratas Israelitis antea ignotas fuisse,
nec prohibemur quominus arbitremur, legem sabbaticam,
qualis in libro Exodi legitur, perantiquam esse. Non ne-
glegendum est, plures in ea res aliis ¹vocabulis significatas

 

1) Of. etiam Marti in Jahrbb. f. protest. Theol. VI pag. 329 sq.
2) Samen, de jure natur. et gentium juxta disc. Ebr.‚ p. 333 sq.
Lotz, historia sabbati. 7

