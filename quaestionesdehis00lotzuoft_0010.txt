-2-

9, 13. 14). Quae quidem dicta sic licet conjungere: prae-
cepti, ut septimo quoque die quiescatur, causa quidem est vel
exemplar, quod Deus , sex diebus mundo confecto, septimo
feriatus est: per Mosen vero demum factum est, ut ea sab-
batorum observatio, quam lex Sinaitica imperat, vitam homi-
num moderaretur.

Sed instituturis nobis de sabbato quaestionem ita, ut
eam rerum gestarum historiamâ€˜ critica ratione inquirendo ex-
pediamus, praetermittendus est locus de sabbato propter
ordinem creationis mundi constituto et hoc quaerendum,
quando et qua ratione sabbata sint ab hominibus agitari
coepta, et quibus temporibus vel novae hominum de sabbati
natura sententiae exstiterint, vel commutatus sit modus ac
ratio sabbati celebrandi.

Partes autem commentationis nostrae hae erunt: primum
explorabimus, quae sabbati ante Mosen aliquo modo observati
vestigia in libris sacris Israelitarum aut in ceterarum gentium
literis monumentisque exstent: deinde libros Veteris Testa-
menti persorutando exquiremus, Israelitarum sententia de
sabbati natura otiique sabbatioi auctoritate utrum eadem
semper fuerit inde a Mosis aetate, an diversis temporibus
diversa.

