..93—

mundi creandi hebdomade continetur sex dierum creandi et
unius quiescendi, ita Israelitarum vita in hebdomades distri-
buenda. est, quarum unaquaeque effigies sit illius divinae hebdo-
madis. Facile intelligimus, hanc rationem duabus illis opinioni-
bus maxime consentaneam esse, quarum altera sabbata dies sa-
cros ponit, quibus J ehovae sacrum labore hominum violetur,
altera statuit, sabbata a Deo populo suo data, ut requietis tempus
praebeatur omnibus labore exercitis, maxime servis et pauperi-
bus. Nam quum septimo die Deus ipse quiescens eum otii diem
suo exemplo instituerit, homo, qui mallet laborare, J ehovam
contemneret ejusque majestatem laederet. Et non ut ludum
inanem sive ex mera libidine Deum sabbata imperasse melius
vix possit probari. Nam otium sabbaticum bonum ac salutare
esse, qui possit planius demonstrari quam narrando„ Deum
ipsum post sex dies, quibus mundum perfecit, septimo quie·
visse? Itaque Deum imitanti septimo quoque die feriali offi-
cium simul erit et voluptas. ’

In decalogo Deuteronomii alteram partem legis
sabbaticae invenimus plane diversam et diversam otii sabba-
tici rationem. Deuteronomii scriptor compluribus praeceptis
servorum miserorumque commodo prospiciens adscribere solet,
ut Israelitae memores sint servitutis et miseriae, quas ipsi sint
in Aegypto perpessi, quarum recordatione ad misericordiam
erga illos moveantur (cf. e. c. Deut. 15, 15). Sic in decalogo
quoque post verba: ut quiescat servus tuus et ancilla tua
sicut tu, pergit: Et memento servum te fuisse in
terra Aegypto et Jehovam te inde eduxisse manu
valida et brachio porrecto. Quum autem addit: ea
de causa Jehova, Deus tuus, te jussit sabbatum
agere, significat, non solum, ut animos ad misericordiam
incitet, se dixisse „memento servum te fuisse“ etc., sed, quod
Dei potentia Israelitae servitute liberati sint, causam esse,
cur Jehova sabbata agere jusserit. Si aliter sensisset, dicen-
dum ei fuisset: „ea de causa Jehova te jussit sabbato servos
sinere quiescere (sicut tu eo die quiescis)“. Credidit igitur,
sabbatum a Deo institutum esse ob memoriam Israelitarum

