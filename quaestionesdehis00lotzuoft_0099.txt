-wv, ’ὟῙ -v-rg-yw

„91-

septimo quoque anno agri et arbores gignerent, pauperibus
et bestiis fructui essent. Eam vero ejus sententiam reapse
-fuisne credi non potest. Neque enim dubium est, quin annus
sabbaticus, qualis in Exodo et Levitico descriptus est, insti-
tutus sit, ut agricultura annua sexies repetita septimo anno
intermitteretur, sicut septimo die quotidianus labor. Quod
anno sabbatico fructus a terra ultro procreatos colligi vetatur,
instituti sententiae consentaneum est, sed non eam ob rem
lex est data¹. Atque id vetitum esse, idcirco illo, quem
significavimus, loco commemoratum est, quia antecedunt com—
plures leges miserorum et oppressorum commodo prospicientes.
Quod his annus sabbaticus maxime prodest, illo ipso loco lex
de eo statuens posita est et addita lex sabbatica, quia etiam
dies sabbati praecipue pauperibus utilis est: atque haec sola
est causa cur ea lex hic memoretur. Si scriptoris consilium
fuisset, rem nova lege ordinare et ejus rationem principalem
exponere, lex sabbatica legi de anno sabbatico statuenti
fuisset praeponenda. Quibus de causis negandum est, illam
otii sabbatici rationem in libro foederis expositam — quam
Noeldeke2 vocat „die eirffachste und beste Motivierun9“ -—— esse
principalem vel universam.

Quum autem ea libri foederis lex monet, ne servis Israe-
litae fructum otii sabbatici recusent, significatur, otium non
officium solum esse, quod impleant, sed etiam bonum, quo
fruantur. Ac nimirum credo equidem, praeter illam senten-
tiam communem, quum otium sabbaticum propter diei sanc-
titatem servandum existimarent, a mentibus Israelitarum nulla
aetate alienam fuisse opinionem, requietis causa Jehovam
benignitate commotum populo suo laboribus quotidianis multis
et molestis exercito sabbata donasse 3. Fructus autem quietis
sabbaticae homini eo dulcior, quo magis labore premitur,
quare operariis pauperibus magis quam divitibus, maxime
vero servis voluntate dominorum vires perpetuo intendere

 

l) cf. Dillmann, die Becher Eaeodus u. Leviticae, pag. 604.
2) Untersuclmnqen zm· Kritik des Alcen Testaments, pag. 51³
- 3) Of. Jesaj. 58, 13: „et sabbatum vocas delicias (233³)‘ss

