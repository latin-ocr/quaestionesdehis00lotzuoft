,78-

non esse servatam propheta queritur. Ex quo neutiquam
efficitur, admodum novum fuisse illud praeceptum, cui patres
non potuerint parere, quia (quod ipsis Deum imperasse dicit
prophetal) non noverint1. Nam ex illo Amosi didicimus, jam
centum et quinquaginta annis ante commercium et (id quod
ex eo colligimus) opera omnia sabbatis intermittere moris
fuisse. Ne hoc quidem ex verbis Jeremiae potest colligi,
accuratius perfectiusque ipsius aetate otium sabbatis servan- ,
dum postulatum esse. Nam onera ferre, quod maxime ille
vetat, antea, quum vendere nemo auderet, licitum fuisse in-
credibile est. Atque quo jure possit ex oratione Jeremiae
¹concludi: „Herqebraokt sokeint also nur die Enthaltunq von
der Feldarbeit und vielleioht von der prqfessionellen Hantu'runq
qewesen zu sein⁴‘2, vix quisquam intellexerit. Immo vero
labores graves ut onera ferre censeo ante omnia esse sab-
batis omissos, et quum cives J eremiae religionem Jehovae
contemnentes non puderet onera sabbatis ferre, certe alios
labores facere etiam minus veriti sunt.

Ezechiel sicut Jeremia queritur, cives suos sabbata con-
temnere. Peccata Oholae et Oholibae narrans sabbata neglecta
acrius reprehendit (23, 38) et principum scelera increpans
dicit (22, 8) „sacra mea diripuisti et sabbata mea
prof anasti“. Etiam in eo, quod jam priores Israelitarum
aetates sabbata contempsisse dicit, concordat Ezechiel cum
Jeremia. Quin etiam plane dicit (20, 10 sqq.), Deum Israe-
litis ex Aegypto in desertum eductis ibi praecepta et jura
sua proposuisse, „quae homo faciat, ut iis vivat“, ac pergit:
„Et sabbata mea iis dedi, ut signum essent inter
me et eos, ut sciretur me, Jehovam, esse eos
sanctificantem. Tum contumax fuit adversus me
domus Israelis in deserto, secundum praecepta
mea non vixerunt et jura mea spreverunt, quae

 

1) Quae Wellhauseni (Geschichte Israels, I 118) sententia vide-
tur esse.
2) W ellhausen, l. l.

