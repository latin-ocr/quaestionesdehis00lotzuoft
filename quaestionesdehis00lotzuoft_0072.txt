-64-

dianos labores intermissos esse? cujus rei indicium quis possit
putare paucitatem tabularum contractuum tribus ultimis mensis
diebus (28. 29. 30) scriptarum (v. infra pag. 66). Si is fuerit
usus, singulorum mensium erant quater seni, i. e. quatuor et
viginti dies negotiosi, quorum senos sanctus otii dies seque— ’
batur, supererat unus vel duo dies sive ad singularia quaedam
negotia gerenda sive otio destinati. Neque inepte quis eon-
jiciat, undetricesimum diem esse operae datum loeo undevi-
cesimi, quo extra ordinem sabbato utebantur. Ceterum ne—
scimus, in rationibus operarum faciendis quam frequens et
constans fuerit - si aliquis fuit - senum dierum mensurae
usus; atque credibile est, in negotiis Babylonios solitos esse
singulorum dierum operas computare, senum autem dierum
operarum summas in animis quidem et cogitationibus homi-—
num, qui ut mensurarum numerum, ut ita dicam, prin-
cipalem (Grundzalzl), h. e. senarium, etiam ad metiendas
aestimandasque operas usuri essent, quasi natura ferebat, ita
versatas esse, ut sex dierum operae iis plenus laboris modus
videretur, eoque praestito sabbatum agere placeret, in nego-
tiis vero eum modum neglectum esse.

Sed quoquo modo ista se habent, restat, ut expli-
cetur, quibus rebus commoti Babylonii sabbatorum ordinem
mensium ordine turbari passi sint. Cujus rei duae cogi-
tari possunt causae. Probabile est enim, homines operas
quasdam majores cum nova luna (ineunte mense) ordiri
solitos esse, itaque novam lunam novi operarum tem-
poris initium existimasse, quo etiam novam hebdomadem
operis destinatam incipi necesse esset, etsi priore hebdomade
finita jam unus vel duo dies praeteriissent. Deinde licet
putare, hebdomades lunares jam antiquiore tempore in usu
fuisse, easque, ad tempora accurate definienda, ut supra de-
monstravimus, minus aptas, exceptas esse hebdomadibus sab-
baticis, aeque omnibus senos dies laboris et sabbatum conti-
nentibus, in quas illae transtulerint morem lunae luminum
varietatem, quoad fieri posset, sequendi. Ab ea tamen ali-
quantulum recedi necesse fuit, si hebdomades non ipsis lunae

