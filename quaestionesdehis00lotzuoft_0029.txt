„21-

quibus ille planeta luce austera lucens omnium ignobilissimus
et minime sublimis visus est. Atque errat ille quidem, quum
putat probari opinionem suam hac Celsi¹ narratione. Is de
mysteriis Mithrae, Persarum dei, verba faciens in illis duas
coeli sphaeras, h. e. inerrantium stellarum et errantium, ani-
masque per eas transeuntes imagine exprimi dicit adhibita
scala septem januis instructa, in qua summa sit janua octava.
Primam januam ex plumbo factam esse, secundam ex stanno,
tertiam ex aere, quartam ex ferro, quintam ex aere mixto,
sextam ex argento, septimam ex auro. Januam plumbeam
Saturno, stanneam Veneri, aheneam J ovi, ferream Mercurio 2,
ex aere mixto fabricatam Marti, argenteam Lunae, auream
Soli attribui. Quum janua in summa scala collocata appel-
lata sit „octava“, non dubito, quin ‚,septima“ sit illi proxima,
prima infima, Baur igitur, qui plumbeam Saturni januam
octavae proximam antecedere dicat, erret. ‚Ceterum quum
animae septimam januam intrantes ad finem itineris faciendi
non perveniant, quoniam sequitur octava, septima illa quietis
signum esse nequit. Idem ordo in septem moenibus Ecba—
tanae, urbis Medicae, cernitur 3: murus enim urbem proxime
cingens aureis, secundus argenteis, tertius puniceis, quartus
caeruleis, quintus sandaracinis, sextus albis4, extremus nigris
propugnaculis instructus fuit, quos colores ad septem plane-
tas spectare vix potest negari. In hoc quoque murorum
ordine Solis orbis urbi ipsi proximus et finitimus est, in eo,
ut dicit Herodotus, τὰ βασιλήϊα ἔνεστι καὶ οἱ θησαυροί.
Jam ex eo, quod plumbum et color niger Saturno attribuun-
tur, apparet eum non altissimum et excelsissimum, sed gra-
vissimum et fimestissimum planetam habitum esse, quamquam

 

’ 1) Apud Orig. contra Cels. VI 22 (p. 336 sqq. ed. Lommatzseh). Cf.
Spiegel, Eruniaehe Altwtumskunde, II 86.

2) Janua ferrea et ex aere mixto facta a Celso sive Origene permu-
tatae esse videntur. Martis janua profecto ferrea fuit.

3) Herod. I 98.

4) Herodotus sexto muro nigra, septimo alba propugnacula fuisse
dicens errare videtur.

