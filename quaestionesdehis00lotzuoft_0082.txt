..74—

traditus sive ab Israelitarum patribus ¹, sive a Mose mutare-
tur, perdifficile est cognitu. Astrologicae hebdomadis respectu
Hebraeos sabbata septimo quoque die reverti maluisse incre-
dibile est, quia illam fuisse aut Hebraeis (vel Canaanaeis)
notam, aut sabbatis ullo vinculo connexam non potest pro-
bari. Equidem aliam causam non reperio, nisi quod sabba-
tum imaginem existimarint quietis Dei post mundum sex
diebus creatum septimo feriati. Credibile est enim, Hebraeos
ex Babylonia egressos, quum hebdomades babylonicas ser-
vare hominum vagorum tum et certo rerum civilium ordine
carentium minus interesset, credentes idcirco septimo die a
labore abstinere ,fas esse, quod Deus septimo die ab opere
'mundi creandi conquievisset, septimum quemque diem nun-
quam plus sex diebus interpositis sabbatum fecisse, deficiente
jam causa, cur initium mensis etiam hebdomadis initium
esse deberet. ’

Quod viis sane displicebit, qui posteriore demum tempore,
fortasse post exsilium babylonicum, Hebraeos sensisse, Deum
sex diebus mundum creasse septimoque quievisse, contendunt,
verba „nam sex diebus Jehova fecit coelum et terram etc.“
legi quartae decalogi sero inserta esse rati. De qua re postea
in tertio hujus libri capite fusius disputandum erit. Hic
satis est demonstrasse, non esse causam, cur dubitemus,
Israelitas jam Mosis aetate eum sabbatorum ordinem habuisse,
qui etiam nunc a Judaeis servatur.

 

1) Vel a Canaanaeis‚ qui fortasse ante AbrahamUm hebdomade usi
sunt a Babyloniis accepta.

