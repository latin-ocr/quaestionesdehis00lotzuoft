-92-

coactis diem quietis a Deo institutum usui esse necesse fuit.
Institutum tale, quale sabbata sunt, non potest non multis
modis ad vitae publicae et privatae consuetudines et condi-
tiones pertinere, et quidquid salutare eo efficitur, consilio
auctoris effici videtur ei, qui a Deo credit rem institutam
esse1. Sic fit, ut in legibus sabbaticis aliis alius' utilitatis
causa sabbatum institutum esse dicatur, neque incredibile est,
eundem legislatorem diversis locis diversas otii sabbatici causas
proponere.

Existimamus igitur antiquitus ortam esse sententiam,
otium sabbatinum ut beneficium a Deo datum esse hominibus,
maxime servis gravibus laboribus pressis, et jumentis, neque
postea eam ex animis effluxisse: non credimus potuisse fieri,
ut Israelitis ea sabbatorum naturam ac rationem omnem ex-
primi videretur, quoniam sabbatum diem J ehovae sacrum
ab hominibus sancte agendum existimabant.

In altera parte legis sabbaticae decalogi Exodi (20, 11)
septimus , quisque dies ea de causa otio destinatus esse dici-
tur, quod Deus mundo sex diebus creato septimo quieverit
eumque diem sacrum faustumque fecerit. Sicut opus divinum

1) Credibile est fuisse Israelitas, qui otium sabbaticum a Deo prae-
scriptum putarint, ne sabbatis labor Israelitas avocaret ab adorando Deum
et praedicando, res ab eo gestas contemplando, prophetas voluntatis ejus
interpretes audiendo. Hoc saltem certum est, fuisse, qui otio sabbatioo
non melius uti posse sibi viderentur. Quod haecce docet libri regum (II
4, 18 sqq.) narratio:

Quum Elisae prophetae amica illa Sunamita, filio, quem Elisa pro-
miserat, mortuo, a marito servum et asinum petiisset, ut ad prophetam
proficisceretur, is miratus interrogavit: „Cur vis ad eum ire, quum
nec novae lunae dies sit nec sabbatum‘l‘⁵ Haec narratio etiamsi
non sit ex veterrimis de Elisa seriptis, profecto satis vetusta est, ut
veram possit temporis illius imaginem exhibere. Licet igitur arbitrari,
illa aetate Israelitas religiosos sabbatis et diebus novae lunae apud pro-
phetas convenisse, qui verba Dei sibi praedicarent. Nam simplex et sin·
cera verborum interpretatio ostendit, maritum mulieris illius miratum
esse, quod vellet adire prophetam, quem diebus novae lunae et sabbatis
tantum visere soleret, non vero (Wellhausen, Gesch. Isr„ I 117), quod
servum et asinum posceret, qui non essent nisi festis illis diebus vacui.

