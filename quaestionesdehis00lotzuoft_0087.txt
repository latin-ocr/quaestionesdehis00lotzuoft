..79.-

homo faciat, ut vivat iis. Et sabbata mea vehe-
menter profanaverunt. Tum dixi, iram meam
effundere me velle in deserto, ut eos perderem“.
Sed ne nomen suum profanaret ante oculos gentium, quae
vidissent, quomodo ex Aegypto Israelitae educeret, Deus
clementia usus iis pepercit. Filii vero eorum male paruerunt
sicut patres, „secundum praecepta mea non vixerunt
etjura mea non servaverunt.. . et sabbata mea
profanarunt“. Tamen eos quoque eadem de causa noluit
perdere. Verum jam tum manum super eos tollens constituit
populum aliquando dispellere, „quod jura mea non fece-
runt et praecepta mea repudiaverunt et sabbata
mea prof anarun t. Quae res in Pentateucho quidem non
narrata, septem et triginta annis a Pentateuchi scriptoribus
omissis videtur facta esse. Ceterum Ezechiel illis verbis non
in incerto relinquit, sicut J cremia, quam Pentateuchi legem
ad sabbata pertinentem spectet, sed certae legis verba affert,
legis dico Exod. 31, 12—1 7 scriptam (v, infra pag. 100 sq.). Est
quidem controversia, utrum Ezechiel hanc Exodi legem laudet,
an Ezechielis verba in legis formam redacta post ejus aeta-
tem in Pentateuchum inserta sint, de qua re infra breviter
disputabimus. Hic satis est controversiam significasse, ne
eam ignorare videamur dicentes, Ezechielem legem ipso anti-
quiorem laudare, quae quidem nostra est sententia.

Etiam in exsilio Israelitae oratione prophetica commone-
facti sunt, ut sabbata sancte agerent, quae esset conditio
salutis: Sic dicit Jehova: Servate jus et facite
justitiam, nam propinquum est auxilium meum
mox adventurum, et salus mea patefacienda.
Felix erit homo, qui hoc fecerit, et filius Adami,
qui hoc tenuerit: qui sabbatum servat, ut non
profanet, et manum suam coercet, ne malefaciat.
Neve dicat peregrinus, qui ad Jehovam se appli-
cavit: „Jehova me secludet a populo su0“, neve
dicat eunuchus: „ecce, sum arbcr arida“. Nam
sic dicit Jehova eunuchis, qui sabbata mea servant

