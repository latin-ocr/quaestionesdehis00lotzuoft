„10—

Nihilominus etiamsi libri Veteris Testamenti soli ad hanc
quaestionem expediendam praesto essent, suspicandum. foret,
sabbata jam ante Mosen aliquo modo fuisse distincta. Quum
enim Moses plurima instituta sacra (sacrificia etc.) non pri-
mus invenerit, sed nova tantum ratione, quo melius Jehovae
religioni essent accommodata, ordinarit, probabile est, etiam
sabbatum, quale lex Veteris Testamenti praescribit, etsi Israe-
litarum proprium fuerit, ortum esse ex aliqua ante Mosis aeta-
tem usitata septimi cujusque diei observatione.

Nec huic sententiae repugnant loci, quibus sabbati cele-
bratio signum foederis inter J ehovam et Israelitas interceden-
tis esse dicitur (Ex, 31, 13. Ezech. 20, 12. cf. Neh. 9, 14).
Nam iis non negatur, ante Mosen aliquam sabbati fuisse
notionem, sed hoc tantum obtinetur, a nulla gente sabbata
eadem ratione observari qua a Jehovae populo.

Fuerunt¹ vero, qui statuerent capite XVI libri Exodi,
cujus narratio aliis documentum est sabbati ante Mosen obser-
vati (Oschwald, Liebetrut, Saalschuetz), perinde sabbati men-
tionem fieri, ac si populo antea fuerit ignotum. Sed diligen-
tius inspicienti nullo illius narrationis verbo id videbitur pro-
bari. Animadvertas, quaeso, haec: populus etiamsi septimo
die sabbatum esse agendum sciebat, non poterat non mirari,
quum sexto die mannae non quantum ceteris diebus, sed
alterum tantum collegissent3 porro Mosis verba: „Cras sabba-
tum est etc.“ et quae postridie dixit: „Edite eam (mannam
diei proximi reservatam) hodie, nam sabbatum Jehovae hodie
est: hodie non invenietis eam4‘, certe non sunt ita comparata,
ut tum instituta esse sabbata videantur; quod vero septimo
die nonnulli castris egressi sunt mannam quaesitum, non
demonstrat eos sabbati ignaros, sed verbis Mosis diffisos;
denique verba versus 29 : „Ecce, J ehova vobis sabbatum dedit,
ideo dat vobis sexto die panem bidui“, sabbatum antea igno-
tum fuisse non possunt probare, quum antecedant haec:
„Quousque non vultis servare leges meas et mandata?“

 

1) Oehler l. l. p. 194. Hengstenberg‚ der Tay des Herm (1852).

