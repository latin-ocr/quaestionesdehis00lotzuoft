-84—

fierent interdicendo ¹. Hoc scilicet non possumus probare,
Israelitas veteres sabbati violationem crimen capitale existi-
masse et morte multasse, quamquam redargui certis argumen-
tis non potest. Atque ut quisque aliis de causis de veterum
Israelitarum rebus universis judicabit, ita de hac re alii aliter
sentire liberum erit. ’

Utcunque vero hoc se habere cuipiam videbitur et licet “
credat, ignem sabbato incendere posteriore demum tempore
vetitum esse, quo liber PC scriptus sit, tamen non opus est sta-
tuere, in hoc libro otii sabbatici rationem penitus mutatam in-
veniri⁷ nisi forte quod paulo acrius in eo postulatur, ut otium
cum perfecta diligentia agatur. Quae sententia plana ac
recta subsit verbis „ . . . die Sabbathsruhe . . . wird Ῐηέν66 im
PC „qauz abstraet qenommen, nicht als Ruhe von einem Etwas,
. . . sondern als Ruhe schlechthin“, non video. Otium semper
oppositum est labori, etiam id, quod PC imperat. Quare
vero, quum otio se dare quis jubetur, oporteat dici, quo
labore intermittendo otium agi debeat, quis potest intelligere?
Praeterea ipsae ceterorum Pentateuchi fontium leges sabbaticae
minime certos labores vetant, sed universe dicunt, sabbato
negotia agere non fas esse, et contra solus PC duo certa·
negotia memorat, quibus sabbati sanctitas violetur — num
hoc est magis indefinitum („abstract“)?

Sed haec hactenus. Satis mihi probatum esse videtur
sabbata, quantum scire possumus, jam antiquissimis tempori-
bus ab Israelitis existimata esse laboribus (gravioribus) omni-
bus inter-mittendis celebranda, nec posse firmis argumentis
effici, quiescendi modum aliquanto immutatum esse in iis
temporibus, quibus Vet. Testamenti libri scripti sunt.

 

1) Agitur hoc loco de iis temporibus, quorum memoriam literae
sacrae Vet. Testamenti complectuntur. Posteriore tempore illud vere
factum esse constat.

